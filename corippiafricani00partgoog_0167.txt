GORIPPI

vix ea fatus erat: densis Maurusia siguis
agmina per latos ruperunt undique campos
auxilio ventura ducis. tunc saevior arma
corripuit Romana manus, fossasque per omnes
ferrati micuere viri. nec torpor acerbas
percussit mentes, aut densus terruit hostis.
hos tamen aspectus proprii terrorque magistri
atque monens placido sapiens Recinarius ore
coeperat attonita restinguere mente furores.
deposuere minas. tristis discedit Erinys.
paenituit furuisse viros. summittere colla
nuno humili oum voce volunt, non gentibus acti,
sed rerum memores. movit pietasque fidesque
principis atque metus, gravitas virtusque magistri.
et placidis revocans Recinarius agmina verbis
praecipit alternas acies astare parumper
pace sub ancipiti, mandatque haec verba Latinis.
‘cernite, quot gentes rerum pia iussa sequantur,
et pudeat voluisse nefas. sin forte paratis
aspera bella sequi mentemque implere malignam,
dicite. cognoscam, quaenam suprema voluntas
vestra manet, socios salvem, perdamne rebelles'.
nec minus ut Caesar medio impendente tumultu
Romanos potuit uerbis terrere superbis,
erubuit stupefacta phalanx, humilisque magistrum
sic pia voce rogat. ‘paucos furor impius egit
hoc sceleris temptare genus, quos iusta nocentes
ultio rite manet. sontes sua poena sequatur.
nos humiles ductoris heri praecepta sequemur’.
has inter voces auctores criminis insons
turba trahit, vinctosque duci pro crimine tanto '
tradidit, et culpam devota mente piavit.
facta quies populis. sceleris vindicta nefandi,
composuit mentes. ductoris maior in omnes
hino gentes terror. sedato milite laetus
ingreditur fossas. devota mente fatentur
nunc hilares socii dictis parere iubentis.

ilicet inde iubet rauco stridentia cantu

a aera ciere acies. commotis litora signis
deserit, et campis posuit sua castra Catonis.
Syrticus at raptor munitis tuta tenebat
castra locis. sed dura fames iam coeperat omne
Marmaridum turbare genus. pecuaria tantum
sunt epulis; nam nulla Ocres. cognovit ut ingens
Romani ductor populi, concludere gentes
obsidione parans, certis tunc signa diebus
abstinuit silvisque acies exclusit iniquis.

121 deuel Τ 1311 fessusque Τ 135 restringere Τ 136 descedit Τ tlt riciuarlnaT
1611 daneta Τ 161 hinc ratpot, he Τ, 111 Mara. sedato scripsi, sed acon Τ, quando cum Muza.
161 stridente Τ 168 omnem Τ

 

